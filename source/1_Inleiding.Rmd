# Inleiding

Betrouwbare informatie over de toestand en trends van dier- en plantensoorten in Vlaanderen is van
groot belang voor de onderbouwing van het Vlaamse soortenbeleid en voor de 6-jaarlijkse rapportage in kader van de Europese Habitat- en Vogelrichtlijn (Adriaens et al., 2011). Om aan deze informatiebehoefte te voldoen gingen in de periode 2016-2018 nieuwe meetnetten van start voor de monitoring van 65 Vlaamse en Europees prioritaire soorten. Elk meetnet bestaat uit een aantal vooraf vastgelegde locaties, waar een of meerdere soorten via een gestandaardiseerde methode geteld worden. Het Instituut voor Natuur- en Bosonderzoek (INBO) ontwierp de meetnetten (De Knijf et al, 2015) op basis van de leidraad voor beleidsgerichte meetnetten (ref). Vrijwillgers staan in voor de gegevensinzameling onder co√∂rdinatie van Natuurpunt Studie. Hiervoor wordt gebruik gemaakt van het dataportaal www.meetnetten.be.      

Het doel van dit rapport is voortgang te evalueren van de nieuwe soortenmeetnetten na drie jaar monitoring. We doen dit voor de verschillende onderdelen van de informatiecyclys:

* gegevensinzameling (ref),
* databeheer en dataontsluiting (ref),
* gegevensanalyse (ref),
* rapportage en communicatie (ref).

Voordat we de voortgang van de meetnetten bespreken, herhalen we in Hoofdstuk \@ref(h:doel) eerst nog eens het doel van de meetnetten: welke informatie leveren de meetnetten concreet en voor welke soorten verkrijgen we deze informatie. 

Naast de nieuw opgestarte meetnetten in de periode 2016-2018 zijn er ook meetnetten die al veel langer lopen, voornamelijk voor vogels (Algemene Broedvogelmonitoring Vlaanderen, Bijzondere Broedvogelmonitoring Vlaanderen, Watervogeltellingen) en vissen (Vismeetnet). Deze meetnetten bespreken we niet in dit rapport. Ook de resultaten van de gegevensanalyse bespreken we niet in dit rapport. Daarvoor voorzien we andere kanalen (zie ref).

